PŘÍLOHA
karlovarský knedlík
POSTUP NA GULÁŠ
1Cibuli nakrájíme nahrubo. Maso nakrájíme na kostky o hraně 4 cm.
2V kastrolu na středním ohni rozehřejeme sádlo, přidáme cibuli a na něm ji za občasného míchání orestujeme dohněda. Po 10 minutách restování přisypeme drcený kmín. Jakmile cibule zhnědne, stáhneme kastrol z ohně a necháme ji ještě 10 minut dojít.
3Poté kastrol vrátíme na vyšší oheň, přidáme maso a za častého míchání restujeme, dokud se ze dna kastrolu neodpaří veškerá šťáva, kterou maso pustí. Jakmile zbyde na dně kastrolu opět jen tuk, stáhneme oheň na střední stupeň a restujeme maso dalších 5 minut za častého míchání dozlatova.
4Stáhneme oheň na třetinu, přidáme 1 lžičku soli, 1 kávovou lžičku čerstvě mletého pepře, sladkou papriku, bobkové listy a rajský protlak a vše 1 minutu za stálého míchání restujeme.
5Přilijeme tolik vody, aby její hladina dosahovala 1 cm nad orestované maso. Vše důkladně promícháme plochou vařečkou ze dna kastrolu, aby se vytvořený nápek rozpustil.
6Přivedeme k varu, přikryjeme pokličkou, stáhneme oheň na minimum a dusíme na velmi mírném ohni doměkka. Odpařenou vodu čas od času dolijeme, aby byla téměř ve stejné výši jako na začátku dušení. Občas zamícháme, aby se na dně kastrolu nevytvořil nápek.
7Jakmile je maso měkké, promneme v dlaních do guláše majoránku, dle potřeby znovu osolíme a opepříme, promícháme a ještě 5 minut vaříme. Hotový guláš necháme odpočinout alespoň 15 minut.
POSTUP NA VLASTNÍ KARLOVARSKÉ KNEDLÍKY
1Rohlíky nakrájíme na kostky o hraně 1 cm. Vejce rozdělíme na bílky a žloutky. Z bílků ušleháme tuhý sníh. Žloutky lehce prošleháme s mlékem. V rendlíku rozpustíme máslo.
2V míse smícháme rohlíky, mléko se žloutky, rozpuštěné máslo a petržel, přidáme sůl, muškátový oříšek a dvě špetky čerstvě mletého pepře. Zamícháme a postupně opatrně vmícháme sníh z bílků.
3Připravenou hmotu položíme na potravinářskou fólii a pevně zabalíme do tvaru bonbonu. Ten ještě zabalíme do jedné vrstvy fólie.
4Vložíme do vroucí vody a vaříme 25 minut. Hotový knedlík vybalíme z fólie a necháme 3 minuty odpočinout. Poté ho nakrájíme na plátky silné 1,5 cm.